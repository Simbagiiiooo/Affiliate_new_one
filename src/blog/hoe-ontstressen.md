---
metatitle: Hoe ontstressen? 10x tips om direct te ontstressen
title: Hoe ontstressen?
metadescription: Niemand wordt blij van stress! Heb je er last van en wil je er
  zo snel mogelijk vanaf? Met deze tien tips kun je heerlijk ontstressen. Lees
  snel verder!
description: Niemand wordt blij van stress! Heb je er last van en wil je er zo
  snel mogelijk vanaf? Met deze tien tips kun je heerlijk ontstressen.
author: Simone van Braakhuizen
date: 2022-04-19T10:10:25.174Z
tags:
  - post
  - tips
  - stress
image: /assets/blog/young-girl-relaxing.jpg
imageAlt: Hoe ontstressen, nuontstressen
---
Niemand wordt blij van stress! Heb je er last van en wil je er zo snel mogelijk vanaf? Met deze tien tips kun je heerlijk ontstressen.

### 1. Zet je telefoon uit

Veel mensen vinden dit lastig, maar zet je telefoon uit! Al die berichten en telefoontjes kun je op een stressvol moment écht niet gebruiken.

### 2. Ga weg bij je pc

Blijf niet aan één stuk door achter je scherm zitten! Uit een studie van de Universiteit van Gothenburg blijkt namelijk dat stress, minder slaap en depressies bij vrouwen in verbinding staan met het ononderbroken achter de pc zitten. Heb je een kantoorbaan? Las dan genoeg pauzes in.

### 3. Haal diep adem

Neem de tijd om je te focussen op je ademhaling. Met een paar keer diep in- en uitademen breng je je hartslag al naar beneden. Je lichaam zal hierdoor ontspannen en daardoor kun jij weer helder nadenken.

### 4. Ga tien minuten wandelen

Tijdens het wandelen is je lichaam bezig met bewegen. Je gedachten zullen op de achtergrond verdwijnen en je lichaam maakt ook nog eens endorfine aan. Juist, het stofje dat pijn tempert en zorgt voor een gevoel van plezier of euforie.

![Hoe ontstressen, man](/assets/blog/frustrated.jpg "Man")

### 5. Meditatiesnack

Heb je zin in een tussendoortje? Kies dan voor bijvoorbeeld avocado of een hardgekookt eitje. Verleg tijdens het eten van de snack je aandacht naar de textuur en de smaak. Hierdoor vergeet je even alle andere dingen en word je tussendoortje een meditatiemiddel.

### 6. Eet een banaan

Even geen zin in een avocado of een eitje? Eet dan een banaan! Een banaan bevat namelijk kalium, een stofje dat ervoor zorgt dat je lichaam je bloeddruk beter kan reguleren.

### 7. Zet muziek op

Draai je favoriete nummer en kom tot rust! Door heel even de focus op iets anders te leggen, kun je heerlijk ontstressen en verlaag je je hartslag. Ben je muzikaal? Pak je gitaar er dan even bij of neurie een eigen geschreven nummer.

![Hoe ontstressen, plant](/assets/blog/200w-1-.gif "Plant")

### 8. Visualiseer

Dit is een van de gemakkelijkste manieren om even te ontstressen. Het is belangrijk dat je een comfortabel plekje opzoekt waar je tot jezelf kan komen. Doe je ogen dicht en visualiseer je favoriete vakantiebestemming of een plek waar je graag bent. Probeer dit beeld enkele minuten vast te houden. Op deze manier vlucht je even van de werkelijkheid en kom je tot rust.

### 9. Koop een plant

Planten zorgen niet alleen voor frisse lucht, maar ook voor ontspanning. Onderzoekers van de Washington State University hebben ontdekt dat je beter kunt ontspannen wanneer je wordt omringd door planten.

### 10. Bekijk een grappig filmpje

Lach! Door te lachen kom je tot rust. Het stimuleert je hart, longen, spieren en zorgt ervoor dat je hersenen endorfine aanmaken zodat je stress afneemt.

Dit zijn 10 tips op de vraag *hoe ontstressen.*