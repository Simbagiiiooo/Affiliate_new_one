---
metatitle: Acute en chronische stress wat is het verschil?
title: Acute en chronische stress
metadescription: Stress kun je onderscheiden tussen acute en chronische stress.
  Ook wel gezonde of ongezonde stress. Wat is het verschil?
description: Stress kun je onderscheiden tussen acute en chronische stress. Ook
  wel gezonde of ongezonde stress. Het is normaal om in bepaalde situaties
  spanning te krijgen, zoals bij een belangrijke presentatie of bij een
  (rij)examen.
author: Ralf van Eck
date: 2022-03-08T14:05:28.208Z
tags:
  - featured
  - stress
image: /assets/blog/brain.jpg
imageAlt: overwerkt brein
---
Stress kun je onderscheiden tussen acute en chronische stress. Ook wel gezonde of ongezonde stress. Het is normaal om in bepaalde situaties spanning te krijgen, zoals bij een belangrijke presentatie of bij een (rij)examen. Dat noemen we ook wel ***acute stress*** en dit zorgt ervoor dat je ‘op scherp staat’. 

Acute stress zorgt ervoor dat je zo goed mogelijk functioneert in een noodsituatie, zoals bij gevaar of een intense inspanning. Je bloeddruk en hartslag stijgt, je ademhaling versnelt en je lichaam maakt adrenaline aan. Als het ‘gevaar’ voorbij is, of je hebt de taak voltooid komt je lichaam weer tot rust en moet je herstellen. Na de situatie herstelt de balans tussen de draagkracht en draaglast weer. Deze ontspanning zorgt ervoor dat de gevolgen van stress wegzakken, waardoor je een nieuwe situatie weer goed aankunt.

Maar er zijn ook situaties waarin je langdurig onder stress staat, zoals bij stress door je relatie of een scheiding, trauma, verlies, een hoge werkdruk of studiestress. 

Als je continu het gevoel hebt dat je onder spanning staat, of moet ‘vechten’ of ‘vluchten’ spreken we van chronische stress. Ook als je niet uit een stresstoestand raakt als het gevaar voorbij is dreigt chronische stress. Als dit het geval is, dan is er geen balans tussen inspanning en ontspanning en herstelt je lichaam niet. \
Dit is ongezonde stress.

![](/assets/blog/stress2.jpg)

Als je continu het gevoel hebt dat je onder spanning staat, of moet ‘vechten’ of ‘vluchten’ spreken we van ***chronische stress***. Ook als je niet uit een stresstoestand raakt als het gevaar voorbij is dreigt chronische stress.

Chronische stress heeft een negatieve invloed op hoe jij je voelt. Je spieren spannen zich constant aan, je bent vermoeid, kunt je moeilijk concentreren of heb last van veel (spannings)hoofdpijn. Door chronische stress verhoog je de kans op [overprikkeling](https://www.psyned.nl/overprikkeld/), hartritmestoornissen en andere psychische klachten zoals een burn-out, angststoornis en depressie.