---
metatitle: Stress en slapen, 15 tips voor een betere nachtrust!
title: Stress en slapen
metadescription: Veel mensen kruipen na een stresserende dag snel onder de wol,
  maar is dat wel de beste zet? Lees verder voor tips!
description: Veel mensen kruipen na een stresserende dag snel onder de wol, maar
  is dat wel de beste zet? Hou je slaapkamer zen en dump je negatieve spanning
  op voorhand. Niets is zo relaxerend als na een lange dag in bed kruipen, maar
  je stress mee naar bed nemen is misschien toch niet zo’n goed idee.
author: Ralf van Eck
date: 2022-04-12T11:43:31.732Z
tags:
  - post
  - slapen
image: /assets/blog/stress-tyred.jpg
imageAlt: Slecht slapen en stress.
---
Veel mensen kruipen na een stresserende dag snel onder de wol, maar is dat wel de beste zet? Hou je slaapkamer zen en dump je negatieve spanning op voorhand. Niets is zo relaxerend als na een lange dag in bed kruipen, maar je stress mee naar bed nemen is misschien toch niet zo’n goed idee. Als je de stress niet op voorhand van je afschudt dan blijft het in je kleren (of pyjama) zitten en kan je een rusteloze nacht tegemoet gaan. En laat een goede nachtrust nu net cruciaal zijn voor hoe jij je dag erna begint. Het heeft een effect op je humeur, productiviteit en gezondheid. Daarbij is het zo dat je je stress de volgende dag opnieuw meeneemt en opbouwt in plaats van deze te resetten. Creëer daarom een rustgevende routine, waardoor jij je werkdag en negatieve gevoelens buiten je slaapkamerdeur laat. Stress uit, pyjama aan.

## **1.  Creëer een to-do lijst**

Ben je iemand die zichzelf in slaap of wakker piekert? Maak een lijstje en schrijf het van je af. Als je al je taken of dingen die je niet wil vergeten opschrijft, dan voel je jezelf geruster en zal je het gemakkelijker kunnen loslaten tot de volgende dag.

\ Hou daarom misschien wel een notitieboekje en pen op je nachtkastje, voor het geval je om 3 uur ’s nachts plots iets bedenkt dat je morgen nog moet doen. Zo blijf je er niet de hele nacht over piekeren en moet je niet opstaan om het ergens te noteren of onmiddellijk te controleren. Je neemt je pen en papier, schrijft het op, en laat het los tot het tijd is om op te staan.

## **2. Zet je telefoon op stil**

Eigenlijk laat je je telefoon beter in een andere kamer liggen of schakel je hem beter helemaal uit, maar voor veel mensen is dat toch een stap te ver. Wil je hem toch laten opstaan dan kan je hem op ‘stil’ zetten of op een andere ‘niet storen’-instelling. Zorg dat je app-meldingen je niet wakker buzzen of een dronken vriend je niet om 1 uur wakker belt. Experten raden aan om hem al 1 à 2 uur voor je gaat slapen uit te schakelen, zodat je kan beginnen ontspannen.

## **3. Ruim even op**

Aan de grote schoonmaak moet je zeker niet beginnen, maar snel je bed opdekken en kussens opschudden, kan relaxerend zijn. Kijk even rond in het huis, zijn er nog kleine dingen die je kan voorbereiden of opruimen? Zoals de afwas wegzetten, je tas klaarmaken voor morgenvroeg, de ontbijttafel dekken… Zo voel jij je iets meer georganiseerd en voldaan als je onder de lakens kruipt.

## **4. Probeer een begeleide meditatie**

Gewoon neerploffen en beginnen mediteren, is niet voor iedereen weggelegd. Toch is het een aangename manier om te bekomen van je dag, je gedachten op orde te brengen en te ontspannen. Hoe kan je het jezelf gemakkelijker maken? Door een meditatie app te proberen (bijvoorbeeld Headspace) of een begeleide meditatie (‘guided meditation’) op te zoeken op YouTube. Deze meditaties en ademhalingsoefeningen zullen je veel rustiger maken, waardoor je ontspannen kunt gaan slapen.

## **5. Focus op iets positief**

![Slapen en stress, zen](/assets/blog/stressfree2.jpg "Zen woman")

Kan je enkel aan de stresserende momenten van die dag terugdenken? Herhaal je mentaal steeds opnieuw alles wat fout is gelopen? Wordt dat lijstje in je hoofd steeds langer? Blokkeer die negatieve spiraal waar je je in bevindt en denk bewust aan iets positief. Som enkele positieve dingen op of denk aan leuke dingen die je in het vooruitzicht hebt. Kan je niets bedenken? Tijd om iets leuk te plannen. Probeer een positieve mindset te creëren, zodat je hoofd niet verdrinkt in negatieve gedachten.

## **6. Drink een ontspannende thee**

Weinig rituelen zijn zo ontspannend als ‘s avonds een kamillethee drinken. Het hoeft natuurlijk geen kamillethee te zijn. Kies er eentje die bij jouw smaak past, maar bepaalde theesoorten hebben een meer ontspannend effect dan anderen. Een kopje thee zetten is vaak op zichzelf al een kalmerende activiteit. Dus warm wat water op, kies een kopje en laat de kracht van thee zijn werk doen.

## **7. Lees iets luchtig**

Vaak lezen we om iets bij te leren en kiezen we voor een lijvig boek of een krant. Maar dat helpt niet altijd om ’s avonds de stress van de dag los te laten. Kies daarom voor iets meer relaxerend. Een roman, een lifestyle magazine, een zelfhulpboek … Iets dat je niet volledig op je paard jaagt.

## **8. Hou een dagboek bij**

Dagelijks schrijven kan hetzelfde effect hebben als mediteren. Veel mensen praten wel over een dagboek bijhouden, maar weinig mensen doen ht ook echt. Kies daarom een leuke schrift of een dagboekconcept dat je leuk vindt en waag een poging. Je dag van je afschrijven is een effectieve manier om stress los te laten en alles even in perspectief te zetten.

## **9. Drink niet te veel**

Je wil uiteraard wel gehydrateerd blijven, maar dat wil niet zeggen dat je nog drie drankjes moet drinken voor je in bed kruipt. Zeker niet als je weet dat je gemakkelijk wakker wordt om naar het wc te gaan ’s nachts. Zo raakt je slaapritme verstoort en voel jij je de dag erna minder uitgerust. Experts raden daarom aan om al een uur voor bedtijd te stoppen met drinken. Wil je nog iets drinken, kies dan water of thee. Vermijd alcohol en suiker.

![Beertje slapen](/assets/blog/giphy.gif "sleep bear giphy")

## **10. Neem een kalmerend bad**

Zelfs al douche je liever ‘s morgens, indien mogelijk is het ideaal om ‘s avonds nog even een bad te nemen. Je onderdompelen in water is goed om fysieke stress los te laten. Doe je daarbij nog geurende oliën in je badwater dan helpt dat het relaxatie-effect nog meer. Wil jij helemaal goed slapen na je bad? Leg dan op voorhand propere lakens. Hemels.

## **11. Zet muziek op**

(Oorverdovende) stilte is niet altijd relaxerend. Een luide tv ook niet. Ga daarom op zoek naar muziek die bij je past of waar jij op dat moment nood aan hebt. Misschien werkt klassieke muziek voor jou, ga je meer voor soundscapes, of ben je inspiratieloos en zoek je een afspeellijst op YouTube. Zoek wat werkt voor jou.

## **12. Doe iets dat je gelukkig maakt**

Ontspannen is persoonlijk, misschien is een bad of rustgevende muziek niets voor jou. Als je liever uitgaat, een film kijkt, of langsgaat bij een vriend, doe dat dan. Zoek dingen die je gelukkig maken, energie geven, en je positief beïnvloeden.

## **13. Kies een relaxerende geur**

Geuren beïnvloeden ons sterk. Kies daarom voor relaxerende aroma’s in je appartement door middel van bloemen, geurkaarsen, geurverspreiders. Je kan ook lavendelolie op je kussens of polsen doen. Als dat een deel van je slaapritueel is dan zullen je hersenen dat er ook mee associëren en gemakkelijker tot rust komen.

![Slapen en stress, goed slapen](/assets/blog/nicesleep.jpg "Goed slapen")

## **14. Doe het licht uit**

Licht verstoort ons slaappatroon. Maak jij je klaar om te gaan slapen? Begin met de lichten te dimmen of uit te doen. Stop ook op tijd met tv kijken of staren naar je laptop. Het blauwe licht van je laptop en smartphone is slecht voor je hersenen als je wil gaan slapen. Kruip je in bed, zorg dan dat je slaapkamer donker is. Zo word je niet afgeleid.

## **15. Hou je routine vol**

Heb je eindelijk een routine gevonden die voor jou werkt? Hou deze dan vol. Consistentie is een belangrijke factor bij een goede (slaap)routine. Wil je dat deze optimaal blijft werken dan moet je dus doorzetten. Zo wennen je hersenen aan je ritueel.

Als dat gebeurd is, kan je je vermoeiende dag achter je laten, relaxen, en daadwerkelijk een goede nachtrust hebben. Slaapwel alvast ..

Stress en spanningen verlichten overdag, dat kan met deze routine of met een manier met iets minder dan 15 tips om ook overdag bij stress momenten even te [ontstressen](https://nuontstressen.nl/blog/stress-en-spanningen-verlichten-met-deze-4-instant-tips/).