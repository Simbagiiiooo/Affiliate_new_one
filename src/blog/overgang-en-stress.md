---
metatitle: Overgang en stress; elke vrouw is anders!
title: Overgang en stress
metadescription: >-
  #### De overgang; elke vrouw is anders!


  Er zijn vrouwen die met groot gemak door deze periode gaan, maar soms is het anders. Informatie helpt!
description: De overgang en stress, iedere vrouw is anders. Er zijn vrouwen die
  met groot gemak door deze periode gaan, maar soms is het anders. Dan kunnen de
  klachten zo heftig zijn dat ze ook invloed krijgen op het lichaam. Informatie
  helpt!
author: Janneke
date: 2022-04-20T12:12:19.371Z
tags:
  - stress
image: /assets/blog/overgang.jpg
imageAlt: oudere vrouwen overgang
---
## De overgang; elke vrouw is anders!

Er zijn vrouwen die met groot gemak door deze periode gaan, maar soms is het anders. Dan kunnen de klachten zo heftig zijn dat ze ook invloed krijgen op de werkvloer.

## Informatie helpt!

​Het is niet altijd meteen duidelijk wat er speelt en wat de klachten veroorzaakt. Voor de vrouw zelf niet, en zeker niet voor collega's en leidinggevenden. Maar duidelijk is wel, dat informatie helpt!

* In ons dossier [Werken tijdens de overgang](http://vuurvrouw.nu/werken-tijdens-de-overgang/) staat een checklist waarmee vrouwen zelf kunnen kijken of de overgang bij hen misschien een rol speelt.
* In dit artikel, dat deel uitmaakt van het dossier [Overgang op de Werkvloer - werkgevers](http://vuurvrouw.nu/overgang-op-de-werkvloer/) benoemen we een aantal signalen die er op kunnen wijzen dat de overgang een rol speelt.
* In onze rubriek A tot Z, alles over de overgang, vind je nog veel meer informatie over de overgang en overgangsklachten.

## ​Beginnen bij het begin...

### In vogelvlucht door de overgang

De overgang is de periode die het einde van de vruchtbaarheid markeert. In deze fase verandert de productie van de hormonen oestrogeen, progesteron en testosteron ingrijpend. Dit veroorzaakt belangrijke wijzigingen in lichaam en geest. Bij de meeste vrouwen begint de overgang ergens in de veertig en duurt tussen de 7 en 15 jaar.

#### Er zijn 3 fasen:

1. De premenopauze\
   In de periode voor je laatste menstruatie gaan je hormonen steeds meer schommelen. Uiteindelijk maken je eierstokken geen hormonen meer aan. Sommige vrouwen merken hier niets van, maar 80% ervaart klachten.\
   Duur: 6 tot 10 jaar, vaak begint de premenopauze ergens begin veertig, maar soms zelfs eerder...

   ![eierstokken](/assets/blog/uterus.jpg "eierstokken")
2. De menopauze\
   Menopauze betekent letterlijk ‘stoppen van de menstruatie’. De menopauze wordt altijd achteraf vastgesteld. Het is de dag van je laatste menstruatie, nadat je menstruatie een jaar is weggebleven.\
   Duur: 1 dag. Gemiddelde leeftijd in Nederland is 51,5 jaar.
3. De postmenopauze\
   Na de menopauze maken je eierstokken geen hormonen meer aan. Lichaam en geest zoeken een nieuw evenwicht. De klachten blijven aanhouden tot dit evenwicht gevonden is.\
   Duur: 1 tot 5 jaar.

   ![](/assets/blog/200w-3-.gif)

## Signalen Overgang

Onderstaand geven we een aantal signalen die erop kunnen duiden dat de overgang een rol speelt. Natuurlijk is het zo dat niet elke vrouw die vermoeid is of zich depressief voelt, in de overgang is. Opvallend is dat een aantal signalen ook spelen bij overbelasting en burnout. Het is vaak de combinatie van factoren, die duidelijk maakt dat de overgang een rol speelt. 

* Anders dan anders...\
  Een van de uitspraken die wij het meest horen is, "Ik herken me zelf niet meer". Een fitte, sportieve vrouw krijgt opeens allemaal blessures. Een stabiele leerkracht, flipt voor de klas... De koffieleut, kan van de ene op de andere dag de geur van koffie niet meer verdragen. Kortom, ze voelen zich gewoon anders dan anders...
* Last van de temperatuur\
  Tijdens de overgang raakt het temperatuurcentrum in de hersenen van slag. Het gevolg: hitteaanvallen, de welbekende opvliegers, maar ook juist kouwelijk zijn... Vestje aan, vestje uit... en een grote behoefte om de temperatuur te kunnen regelen op de kamer. 
* Vermoeidheid\
  Een veel gehoorde klacht is vermoeidheid. Sommige vrouwen vergelijken het zelfs met de intense vermoeidheid tijdens de eerste maanden van een zwangerschap. Slecht slapen, door bijvoorbeeld nachtelijke opvliegers en nachtzweten, speelt vaak een rol.
* Spier- en gewrichtsklachten\
  Er is minder oestrogeen beschikbaar en dat heeft zijn weerslag op de soepelheid en doorbloeding van spieren en gewrichten. Plotselinge (pees)blessures, hand- en polsklachten, schouder/nekklachten en rugpijn worden veel gemeld. 
* Watten in het hoofd\
  Veel vrouwen klagen over een wattig gevoel in het hoofd, brain freeze... Niet meer op woorden kunnen komen, vergeetachtigheid, zich wazig voelen of afwezig. Ook moeilijk concentreren komt voor.

![]()

* Stemmingswisselingen\
  In een seconde van een redelijk mens in een boze feeks veranderen. Om kleine dingen uit je dak gaan, een kort lontje, schreeuwend voor de klas met peuters. Ineens in huilen kunnen uitbarsten. Heel veel vrouwen hebben er last van.
* Gejaagd & gespannen\
  Overvallen worden door een gejaagd gevoel en spanning, zonder directe aanleiding. Ineens is het er. In deze periode kunnen vrouwen vaak minder goed tegen stress en veranderingen.
* Depressieve gevoelens\
  Door het dalen van de hormoonspiegels kunnen vrouwen zich down gaan voelen. Ze hebben nergens meer zin in en voelen zich onzeker over zichzelf. Ze kunnen zich terugtrekken en zijn minder sociaal gericht.

![vrouw met buikvet](/assets/blog/buikvet.jpg "buikvet")

* Aankomen in gewicht en omvang\
  Dat komt ook door de hormoonspiegel en is dus ook vrij veel voorkomend dat je gewicht iets of veel meer wordt.\
  Wanneer je in de overgang bent of denkt te zijn en/of je komt aan in gewicht.\
  [Lees hier dan verder](https://www.paypro.nl/producten/Slank_door_de_Overgang/33202/99130)