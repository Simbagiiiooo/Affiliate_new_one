---
metatitle: Ont-stressen, hier zijn 13 manieren om stress te verminderen!
title: Stress verminderen!
metadescription: Denk terug aan de laatste 24 uur. Hoe vaak voelde je je
  gestrest? Eén keer? Twee keer? Elk uur? Hier zijn 13 manieren om stress te
  verminderen!
description: >-
  Denk terug aan de laatste 24 uur. Hoe vaak voelde je je gestrest? Eén keer?
  Twee keer? Elk uur?


  Het is tegenwoordig makkelijker om met de stress te leren omgaan dan de stress compleet te vermijden. Ontzettend veel mensen zijn veel te vaak gespannen.
author: Jan van der Putten
date: 2022-04-13T08:45:27.814Z
tags:
  - post
  - stress
  - tips
image: /assets/blog/freedom.jpg
imageAlt: Stress vrij
---
## Hoe je van stress afkomt - of dit nou aan je bureau is of onderweg.

#### Denk terug aan de laatste 24 uur. Hoe vaak voelde je je gestrest? Eén keer? Twee keer? Elk uur?

Het is tegenwoordig makkelijker om met de stress te leren omgaan dan de stress compleet te vermijden. Ontzettend veel mensen zijn veel te vaak gespannen. Volgens het [CBS](https://www.cbs.nl/nl-nl/nieuws/2015/47/cbs-en-tno-een-op-de-zeven-werknemers-heeft-burn-outklachten) heeft maar liefst één op de zeven werknemers burn-outklachten!

Het is niet echt een verrassing dat we zo vaak gestrest zijn of zelfs een burn-out krijgen. In deze moderne tijd hebben we het nou eenmaal druk. We zijn 24/7 bereikbaar, of dit nou via de\
e-mail, Slack of social media is.

Door deze drukte hebben we niet allemaal de tijd (of de centen) om naar yoga te gaan, een spinning les te volgen of elke dag een ontspannende massage te krijgen. Als we hier allemaal tijd voor hadden dan zouden we überhaupt niet zo gestrest zijn.

We kunnen allemaal wel wat anti-stress tips gebruiken voor onze hectische levens. Je kunt deze tips onderweg of aan je bureau gebruiken. Neem even 2 minuten de tijd voor jezelf en ga daarna weer verder met je werk of andere verantwoordelijkheden (maar dan iets minder gespannen).

Gebruik deze 13 tips om je stress te verminderen. Doe ze samen met een vriend(in), collega of partner voor het beste resultaat. Zij profiteren namelijk ook van jouw ‘stress-hacks’ en dit heeft vervolgens ook weer invloed op de positieve energie in jouw omgeving.

## 1. Tel je ademhalingen

**De tip:** Neem 2 minuten de tijd om je ademhalingen te tellen. Tik bij elke uitademing op een toets van je toetsenbord.

**Waarom werkt dit?** \
Yogi’s zweren bij de voordelen van geconcentreerd ademhalen. Door net te doen alsof je lichaam ontspannen is, relaxt je lichaam daadwerkelijk – “fake it ‘till you make it”.

Voorstanders van deze techniek adviseren meestal om je volledig te concentreren op het ademhalen. Maar dit is makkelijker gezegd dan gedaan. Er zijn constant afleidingen om ons heen waardoor het soms heel moeilijk is om geconcentreerd adem te halen. \
Probeer in plaats hiervan je ademhaling te tellen. Hiermee breng je, via een kleine omweg, toch de aandacht naar het ademen. Dit kan in het begin een beetje saai zijn maar hoe vaker je dit doet, hoe makkelijker het gaat. En als je de voordelen gaat voelen (minder stress) dan zul je zelfs zin krijgen in je dagelijkse ‘adem-momentje’.

## 2. Geef een knuffel

**De tip:** \
Pak een vriend(in) stevig vast en knuffel erop los.

**Waarom werkt dit?** \
Als we knuffelen wordt er oxytocine vrijgelaten, ook wel het “knuffelhormoon” genoemd. Dit hormoon geeft je zelfvertrouwen, maakt je vrolijk, vermindert stress en onderdrukt angstgevoelens

Bonus: Knuffelen vermindert niet alleen stress, maar zal ook de stress van de persoon die je knuffelt verminderen. Dus als jij en je vriend(in) allebei gestrest zijn, is een simpele knuffel\
dé oplossing.

![man met klok hoof](/assets/blog/restless-clockhead.png "Clockhead")

## 3. **Creëer een constante herinnering om even te chillen**

**De tip:** \
Kies een achtergrond op je mobieltje waar je rustig van wordt.

**Waarom werkt dit?** \
Laten we eerlijk zijn: de meesten van ons kijken constant naar onze telefoons. Hoewel dit waarschijnlijk niet helpt om onze dagelijkse stress te reguleren, kunnen we telefoons ook gebruiken als hulpmiddel om stress te verminderen.

Verander de achtergrond van je telefoon in een foto van de duinen, een zonsondergang, het bos of gewoon de kleur blauw – het is wetenschappelijk bewezen dat dit stress vermindert.

En probeer wanneer het even kan je telefoon uit het zicht te houden.

## 4. Gebruik lavendel

**De tip:**\
Ruik aan wat lavendel als je je gestrest voelt. Het maakt niet uit of dit nou essentiële olie, handcrème of zelfs gedroogde lavendel is.

**Waarom werkt dit?** \
Lavendel is een geschenk uit de hemel. Wetenschap toont aan dat het ruiken van lavendel je hartslag verlaagt en angst vermindert.

De reden hiervoor is dat lavendel je GABA-niveau verhoogt – dit zijn neurotransmitters die je een ontspannen gevoel geven. Lavendel is dus ook handig om te gebruiken als je lekker in slaapt wilt vallen.

Dus zorg ervoor dat je altijd jouw favoriete lavendel product in je tas hebt of bewaar wat op je bureau. Dit kan in de vorm van gedroogde lavendel, olie, crème of een kaars zijn. Voel je je gestrest? No stress! Want jij hebt altijd een ‘instant’ oplossing paraat.

## 5. Snack ‘slim’

**De tip:** \
Snack dingen zoals avocado’s, noten, bananen, eieren en natuurlijk jouw favoriet: spruitjes.

**Waarom werkt dit?**\
Je buik is heel gevoelig voor stress. De verbinding tussen de darmen en hersenen is heel belangrijk en heeft zelfs een naam: de darm-hersenen-as.

Het is helemaal niet erg om lekker te eten als je gestrest bent, maar het heeft veel voordelen om de juiste snacks te kiezen!

Onderzoek toont aan dat voedsel waar omega-3 in zit (zoals noten, avocado, ei, spruitjes etc.) de kans op ontstekingen vermindert. En kalium helpt bij het reguleren van je bloeddruk, die stijgt als je last hebt van stress. Kalium zit onder andere in bananen en melk.

## 6. Praat met jezelf

**De tip:** \
Verminder stress door naar jezelf te verwijzen in de derde persoon. Bijvoorbeeld: “Maaike, je gaat sowieso je deadline halen – je hebt nog vijf uur om je verslag af te krijgen”.

**Waarom werkt dit?** \
Oke, dit klinkt misschien een beetje raar maar uit een onderzoek van de universiteit van Michigan State blijkt dat de hersenen binnen één seconde stress verminderen als men naar zichzelf verwijst in de derde persoon.

Waarom is dit zo? Je gedachten beïnvloeden de manier waarop je je voelt – hier gaan we weer met de gezegde “fake it ‘till you make it”. Als je tegen jezelf praat op dezelfde manier als dat je tegen een goede vriend(in) zou praten, creëer je afstand tussen jezelf en je emoties en geef je jezelf een soort buitenstaandersperspectief van je stress.

![breek de ketting](/assets/blog/giphy-1-.gif "break chain")

## 7. Zet lekkere muziek op

**De tip:** \
Luister naar klassieke muziek, of andere muziek waar je van houdt!

**Waarom werkt dit?** \
Je hebt vast wel eens gehoord dat het goed is om naar klassieke muziek te luisteren als je gestrest bent. Het verlaagt je hartslag, bloeddruk en zelfs je stresshormonen! Bedankt hè Chopin!

Maar je kunt jouw stress ook verminderen met behulp van muziek als je geen Bach of Beethoven fan bent. Uit meerdere studies blijkt dat je door het luisteren naar muziek waar je van houdt – of dit nou Lil Kleine is of Ariana Grande – je jouw hersenen een boost geeft. Er worden namelijk neurotransmitters aangemaakt (dopamine) waar je blij van wordt en… je raadt het al: minder gestrest.

## 8. **Kijk een ‘satisfying video’**

**De tip:** \
Ga naar een van je favoriete Oddly Satisfying Instagram accounts of geniet van wat ASMR.

**Waarom werkt dit?** \
Als we naar Oddly Satisfying video’s kijken voelt het net alsof we deze acties zelf uitvoeren. Zoals bijvoorbeeld het snijden van zeep of het heerlijke geluid van het uit elkaar trekken van slijm. Het werkt als een soort therapie die onze hersenen en lichaam ontspant.

Deze video’s zijn dus een leuke en makkelijke manier om jezelf snel in ‘chillmodus’ te krijgen.

## 9. Probeer dankbaar te zijn

**De tip:** \
Schrijf 3 dingen op waar je dankbaar voor bent – doe dit zowel aan het begin als aan het eind van de dag.

**Waarom werkt dit?** \
Dankbaarheid tonen is niet alleen een hype – het maakt je echt gelukkig en vermindert stress.

Dankbaar zijn kalmeert het deel van je hersenen die je stemming regelt (het limbisch systeem) en activeert het gebied in je hersenen dat de stofwisseling, slaap en lichaamstemperatuur reguleert.

Dankbaarheid helpt je ook om de nadruk te leggen op de positieve dingen in het leven – hier word je lekker optimistisch van. Deze positieve houding helpt je cortisolniveau te stabiliseren en stress te verminderen.

![vrouw die dankbaar is](/assets/blog/stressfree2.jpg "Zen woman")

## 10. Steek een kaars aan

**De tip:** \
Maak je omgeving aangenamer door een (geur)kaars aan te steken en concentreer je op de vlam en de eventuele geur van de kaars.

**Waarom werkt dit?** \
Het is wetenschappelijk bewezen dat kaarsen een kalmerend effect hebben, met name vanwege de vlam. Je ontspant, verhoogt je zelfbewustzijn en hebt minder last van je stress.

De beste kaarsen om lekker mee te ontspannen zijn geurkaarsen. Geuren kunnen ons doen denken aan fijne herinneringen, gebeurtenissen en emoties. Als je van plan bent een kaars te kopen kies dan een met jasmijn, lavendel of vanille! Deze geuren helpen je namelijk ontspannen en geven je net het gevoel dat je een spa binnenloopt.

## 11. Kauw kauwgom

**De tip:** Neem altijd een pakje kauwgom met je mee en kauw erop los als je je gestrest voelt.

**Waarom werkt dit?** \
Kauwgom staat bovenaan de lijst als we het hebben over makkelijke en snelle manieren om van je stress af te komen. Dit komt omdat kauwgom de doorbloeding van je hersenen bevordert en voor hersengolven zorgt die ontspannen mensen ook hebben.

Een studie heeft zelfs aangetoond dat mensen die kauwgom kauwen gelukkiger zijn en minder stress hebben.

## 12. Try the Naam Yoga Hand Trick

**De tip:** \
Oefen druk uit op het plekje tussen je tweede en derde knokkel (het gewricht tussen je middel- en wijsvinger).

**Waarom werkt dit?** \
De ‘Naam Yoga’ tip is niet alleen voor yoga liefhebbers! Deze eenvoudige truc vermindert je stress in een paar seconden.

Het uitoefenen van deze druk activeert een zenuw die het gebied rond je hart versoepelt, waardoor je je onmiddellijk kalm begint te voelen. Net als de ademhaling tip heb je hier weinig tijd voor nodig, is het gratis en kun je het letterlijk overal doen – in een meeting, in de bus, of achter je bureau.

## 13. **Focus op de voordelen van stress**

![Kalme zee](/assets/blog/restless-sea.jpg "Calm sea")

**De tip:** \
Verander de manier waarop je jouw stress benadert. Zet je stress om naar positieve energie die je juist productiever maakt.

**Waarom werkt dit?** \
In het boek “The Upside of Stress” legt Kelly McGonigal op basis van wetenschappelijk bewijs uit dat stress daadwerkelijk negatieve effecten heeft – als je hierin gelooft tenminste. Als je je stress ziet als iets positiefs, dan kun je het gebruiken als een kracht in plaats van een zwakte.

Uit een studie van Harvard bleek dat studenten die tegen zichzelf zeiden dat ze ‘opgewonden’ en ‘enthousiast’ waren voor een presentatie, overtuigender overkwamen dan studenten die zichzelf probeerden te overtuigen dat ze ‘kalm’ en ‘rustig’ waren.\
Dus probeer de negatieve dialoog die je met jezelf voert niet te sussen en jezelf te overtuigen dat je ‘chill’ bent, maar moedig jezelf aan. Gebruik je stress als energie om dingen voor elkaar te krijgen.

Je kan ook slaapproblemen door stress krijgen, daar zijn ook nog [tips en tricks](https://nuontstressen.nl/blog/slaap-je-slecht-door-stress/) voor.